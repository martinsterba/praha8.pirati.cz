---
uid: martin.sterba
name: Martin Štěrba
category: 
  - pms
  - clenove
  - kontaktni_osoba
ordpms: 2
img: people/martin-sterba.jpg  
description: 1. místopředseda
mob: 732 408 769
mail: 
  - martin.sterba@pirati.cz 
mob:			  +420 732 408 769
profiles:
  facebook:     https://www.facebook.com/sterbamartin
  twitter:      https://www.twitter.com/sterbamartin
  instagram:    https://www.instagram.com/sterbamartin__
---

Do Prahy jsem se přestěhoval v roce 2013. Pocházím z Plzně, které je od Prahy vzdáleno asi 88 kilometrů. Pro pravé Pražáky je Plzeň známá hlavně pivem, fernetem, zelenou a dobrým šampaňským, ale v posledních letech také bezvadnou kulturou. Podtrženo sečteno, už pátým rokem bydlím na Praze 8, a tato část Prahy mi přirostla k srdci.

Vystudoval jsem pedagogickou fakultu ZČU v Plzni (obor informatika se zaměřením na vzdělávání) a Univerzitu J.A. Komenského v Praze (obor sociální a mediální komunikace). Pracoval jsem ve velkých mediálních domech (TV Nova, Empressa Media, Economia, Seznam.cz), na „volné noze“, a mám i zkušenosti z neziskového sektoru. **Zabývám se komunikací jako celkem**, protože věřím, že v marketingu všechno souvisí se vším. Momentálně pracuji jako manažer on-line komunikace pro řadu klientů.

Ve volném čase mám rád knihy, filmy, hudbu, sociální sítě, cestování do neznáma, sezení na Náplavce, jízdu vlakem a festivaly. Od svých dvanácti let jsem skautem. Oddíl však už nevedu, momentálně jsem v Náčelnictvu Junáka, tedy v jakési Poslanecké sněmovně největší organizace zabývající se výchovou dětí a mládeže. Kromě toho jsem ředitel projektu [Svojsíkův sen][], který se s heslem „Budoucnost začíná nyní“ dívá do let příštích a jedním z jeho cílů je v roce 2031 uspořádat v České republice světové skautské jamboree pro 50 tisíc mladých lidí.

Právě ve skautu jsem se naučil, že od rozdělané práce se neodchází, proto se nikdy nespokojím s polovičním výsledkem. A toho bych se chtěl držet i v činnosti pro Pirátskou stranu. K Pirátům mě přivádí hlavně zájem o digitalizaci státní správy a také fakt, že to – co se děje v našem státě – je už prostě přes čáru.

Registrovaným příznivcem Pirátů jsem od března 2018, členem strany potom od prosince 2018. **Od 23. 1. 2019 jsem prvním místopředsedou MS Praha 8.** 

[Svojsíkův sen]: www.svojsikuvsen.cz
